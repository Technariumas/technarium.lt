<h3>Kviečiame palaikyti Technariumą, atviras, nekomercines bendruomenines dirbtuves:</h3>

<p>Mums visada pravers veikianti bei remontuotina įranga bei įrankiai, elektronikos komponentai ir rinkiniai, kėdės, darbo stalai, idėjos, patarimai, finansinė parama, kava.

<h4>Skirkite 2% savo pajamų mokesčių Technariumą atstovaujančiai VšĮ "Šviesos Kūgiai"</h4>

<p>Kodėl mums jie praverstų ir kaip naudosime: Technariumui reikia teisinės esybės tam, kad galėtume rašyti projektus, dalyvauti viešuose procesuose, legaliai gauti pajamų ir priimti ateinančius žmones. VšĮ turėjimas reiškia, kad turime mokėti (absoliučiai minimalią) algą direktoriui bei atlyginti buhalterei. Taip pat turime išlaikyti serverį ir krūvą domenų.</p>

<h4>Mūsų finansai 2014'ais metais:</h4>

<p>Mūsų 2014 m. išlaidos (iki lapkričio vidurio):</p>

<p>Direktoriaus darbo užmokestis bei susiję mokesčiai (1 h/mėn, minimalus atlyginimas): 159.27 lt</p>

<p>Buhalterinė apskaita: 847 lt</p>

<p>Serveris/domenai: 159.72 lt</p>
<p>Visa tai apmokėjome asmeninėmis steigėjų lėšomis.</p>

<p>Lapkričio mėn. gavome 1338.98 lt iš mums praėjusiais metais skirtos 2% paramos. Juos panaudosime 2014 m. pabaigos -- 2015 m. VšĮ išlaikymo išlaidoms dengti. Ačiū visiems padėjusiems!</p> 

<h4>Kaip skirti paramą:</h4>

<p>Jeigu esate pasirašę elektroninės bankininkystės sutartį, galite užpildyti ir išsiųsti 2 proc. formą internetu. Tuomet jums reikia:
<ol>
<li> prisijungti prie savo internetinio banko ir pasirinkti elektroninį deklaravimą. Tuomet prisijungsite prie Valstybinės mokesčių inspekcijos deklaravimo svetainės.</li>

<li>Šioje svetainėje tiesiogiai užpildykite formą <b>FR0512</b> (<i>Deklaravimas → Pradėti naują</i>, pažymėkite parinktį <i>Norėčiau pildyti dokumentą interaktyviai (on-line)</i>, po to spragtelėkite nuorodą <i>Naujas dokumentas</i> ir pasirinkite formą <b>FR0512</b>). Pildyti reikia sparčiai (geriau iš anksto pasirengti duomenis, kuriuos paskui tiesiog kopijuosite), nes po kiek laiko vartotojas atjungiamas.</li>
</ol>
<p>Būtina didžiosiomis raidėmis užpildyti visus langelius nuo 1 iki 12, taip pat 16 ir pasirašyti. Prašyme nurodytos paramos suma negali viršyti 2 proc.</p>

<p>Į prašymo blanką reikėtų įrašyti šiuos duomenis:</p>

<p>Paramos gavėjas: <b>VšĮ ŠVIESOS KŪGIAI</b></p>

<p>Paramos gavėjo kodas: <b>303200379</b></p>
<p>Ačiū!</p>
<p>
Susisiekite: <a href="mailto:crew@technariumas.lt">crew(a)technariumas.lt</a><br />
</p>
